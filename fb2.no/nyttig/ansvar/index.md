# Ansvar

## Ansvar for vedlikehold i sameie

Den enkelte sameieren skal selv vedlikeholde bruksenheten, og sørge for at det ikke oppstår skade eller ulemper for de andre sameierne. Vedlikeholdsplikten begrenser seg til de innvendige arealene, f.eks. indre deler av balkong eller terrasse. Det betyr at seksjonseier har ansvar for vedlikehold av både maling og eventuelle belegg på balkonggulvet. Videre er seksjonseier ansvarlig for vedlikehold, som maling, av balkongdør og vinduer mellom balkong og seksjon. Seksjonseier har ikke anledning til å gjøre endringer som fører til at fasadens uttrykk endres som for eksempel maling av vegger, endring av skillevegger eller endring av farge på vindu og dører. Styret i sameie har anledning til å pålegge seksjonseier å gjennomføre vedlikehold for de delene seksjoneier er ansvarlig for, for seksjonseiers kostnad.

Sameiet er ansvarlig for selve den bærende strukturen i balkongen. Vedlikehold av fellesarealene, herunder utvendig vedlikehold av balkonger og terrasser, er sameiets ansvar. I praksis er det styret som administrerer dette vedlikeholdet.

## Spørsmål og svar

> **Spørsmål:** Jeg har knust glasset på balkongdøren min, fikser Sameiet dette? <br> **Svar:** Nei, dette må eiere ordne selv. Det samme gjelder for glass i vinduer.

> **Spørsmål:** Belegget på gulvet på balkongen min flasser av. Fikser Sameiet dette? <br> **Svar:** Nei, dette må eiere ordne selv.

## Eksterne lenker

[Vedlikehold](http://www.forbrukerradet.no/tips-og-r%C3%A5d/bolig/borettslag-og-sameie/vedlikehold) (Forbrukerrådet)
