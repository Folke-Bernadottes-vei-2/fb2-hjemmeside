# Parkering og bodleie

## Leie

Ta kontakt med styret for leie av alle typer parkering.

## Ansiennitet

Dersom etterspørselen etter parkering, eller leie av boder, er større enn tilbudet, vil de beboere med lengst ansiennitet bli tilbudt ledige plasser. Sameiere som ikke bor i blokken vurderes som eksterne personer, og har således ingen ansienniteten hva parkeringsplasser eller bodleie angår. Eiere som bor i blokken kommer før i køen enn leietagere. Leietagere kommer før eksterne personer. Eiere av næringseiendom behandles likt som eksterne personer. Beboere som disponerer garasjeplass i FB4 vil behandles som eksterne personer i forhold til oppstillingsplasser. Man kan altså ikke leie oppstillingsplass om man i tillegg disponerer garasje i FB4, samtidig som det er kø for leie av oppstillingsplasser.

## Rangering av ansiennitet

1. Eiere som bor i blokken
2. Leietagere som bor i blokken
3. Eksterne personer (inkludert eiere som ikke bor i blokken)

Eksempel:
Person A har leid ut sin leilighet siden 1. januar, og bor således ikke i blokken.
Person B har leid leilighet i blokken siden 1. februar.
Person C har kjøpt leilighet 1. mars, og bor i blokken.

I leiekøen kommer først person C, så B, og til slutt A.

## Fremleie

Det er ikke lov med fremleie av parkeringsplasser. For parkeringsplasser til motoriserte kjøretøy skal registreringsnummer til kjøretøyet oversendes styret. Ingen andre kjøretøy, enn det registrerte, kan parkeres på den leide plassen utover 72 timer, uten å først avklare dette med styret. Brudd på regler kan medføre umiddelbart bortfall av parkeringsplass.

## Krav om kjøretøy i bruk

Det er et krav om at alle som leier parkeringsplasser, skal leie plasser til kjøretøy som er i aktiv bruk. Man kan altså ikke leie plass uten å ha et kjøretøy, eller leie plass for å oppbevare kjøretøy som ikke er i kjørbar stand.

## Kortidsparkering

For av og pålessing er det mulig å stå på nordenden av blokken, i en kort periode. Denne plassen skal ikke benyttes som vanlig parkering.

## Borttauing

Ulovelig parkerte kjøretøy vil kunne taues bort.

## Oppsigelse

Både leietager og Sameiet kan si opp leieforholdet med én måneds varsel. Oppsigelsestiden løper fra den første dagen i måneden etter at oppsigelsen har funnet sted. Dersom for eksempel styret/leietager mottar oppsigelsen 15. mars løper oppsigelsestiden fra 1. april.

## Ekstern utleie

Dersom Sameiet har ledige parkeringsplasser, vil disse bli vurdert leid ut til eksterne personer, som ikke eier og bor i Sameiet. Beboere skal imidlertid prioriteres først. Ingen eksterne personer skal kunne leie parkeringsplasser dersom beboere venter på plass. Slik skal eiere som bor i Sameiet, og trenger parkeringsplass, raskt få dette. Boder leies ikke ut til eksterne personer.

## Antall per aktør

I utgangspunktet kan en aktør, eier eller leietager, eller seksjon, kun leie én stykk parkering av samme type (f.eks. oppstillingsplass). Kun dersom ingen andre ønsker å leie parkeringsplass kan samme aktør leie to plasser. Ingen skal under noen omstendigheter kunne leie mer enn to parkeringsplasser av samme type. En kan altså ikke leie flere plasser selv om man er eier av flere seksjoner, eller selv om det er flere personer som bor i samme seksjon.

## Oversikt over sameiets parkeringsplasser

### Oppstillingsplasser

Sameiet har 14 biloppstillingsplasser.
Leiepris pr måned: 350 kr.

### El-sykkel og rullestolparkering

Sameiet har et rom med fem plasser for parkering og lading av el-sykler og rullestoler.
Leiepris pr måned: 150 kr.

### Sykkelparkering

Sameiet har et rom i blokken med 17 plasser for sykkelparkering.
Leiepris pr år: 300 kr.

### Boder

Sameiet har nå ingen boder for utleie. Styret disponerer én bod i enden av kjelleren, rett under barnehagens hovedinngang.
