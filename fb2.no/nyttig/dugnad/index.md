# Dugnad

## Hyppighet

Det gjennomføres en vårdugnad (vanligvis i mai) og en høstdugnad (vanligvis i oktober) i sameiet. Dugnaden starter som regel kl 18, og varighet er ca to timer.

## Deltagelse

Minimum en person fra alle seksjoner oppfordres til å være med. Dersom en beboer ikke har mulighet til å stille på den dagen dugnaden avholdes er det allikevel fullt mulig å delta i en av de oppgaver som må utføres. Om man ikke kan bidra med fysiske oppgaver så trenger vi også noen til å koke kaffe, samt å bake boller eller lignende. Etter at oppgaven er utført signerer du ut ved navn og nr for at du har gjennomført oppgaven. Seksjoner som ikke bidrar vil bli fakturert en avgift pålydende 300 kr, for å dekke inn sameiet sine ekstrautgifter som følge av mindre hjelp.

## Mat og drikke

Det vil bli servert enkel mat og drikke under dugnaden.

## Container

Det vil bli bestilt container til eget avfall, for begge dugnadene. Disse kan benyttes av beboere for å kaste større avfall.

Følgende avfall må ikke kastes i disse containerene (kilde: [Norsk Gjenvinning](www.norskgjenvinning.no)):

- EE-avfall - Alle typer elektrisk og elektronisk utstyr som kan tilkobles strømnettet eller batterier. F.eks. datautstyr, brunevarer, hvitevarer, lyskilder og elektrisk verktøy.
- Radioaktivt avfall - Radioaktive stoffer som er merket med radioaktivt symbol.
- Eksplosivt avfall - Ammunisjon, dynamitt, fenghetter, trykkbeholdere, brannslukkere, festfyrverkeri og lignende.
- Smittefarlig avfall - Sprøytespisser og kanyler, blodposer og laboratorieavfall, brukte bandasjer, bleier og lignende.
- Våtorganisk avfall - Matavfall og frityrolje.
- Farlig avfall - Maling, løsemidler, spilloljer, batterier, spraybokser, lim, asbest, isolerglass, lysstoffrør, rengjøringsmidler, impregnert trevirke og lignende.
- Avløpsslam.
- Flytende avfall.

## Oppgaver vår- og høstdugnad

- Kaste søppel fra kjeller, søppelhus og øverste garasje.
- Koste i kjeller (etter at søppel er fjernet).
- Elektriske artikler leveres på godkjent sted.
- Klippe helt ned rosebusker mot veien (3 bed).
- Koste og fjerne søppel fra fellesbalkonger (15 stykk, totalt).

## Oppgaver vårdugnad

- Koste/spyle parkeringsplassen (grus ut i veien før kostebilen kommer).
- Plante blomster i urner.
- Sette ut benker og bord.
- Rensing av takrenner.
- Rake plen.
- Heise vimpel.
- Vaske fellesbalkonger.

## Oppgaver høstdugnad

- Tømme blomsterurner.
- Rydde inn benker og bord.
- Skru av endestykke på vannkraner, bære inn hageslanger (lagre i garasje).
- Stenge vannkraner.
- Sette høytrykkspyler ned i kjeller.
- Fjerne umerkede sykler.
- Fire vimpel.
