# Balkonger

## Vis hensyn

Vi ber alle beboere vise hensyn når man oppholder seg på balkongene. Dette da støy og lukt har ekstra kort vei til naboer herifra. Merk at disse reglene gjelder egne balkongen samt fellesbalkongene.

## Røyking

Det skal ikke røykes på balkonger hvis det er plagsomt, fører til plagsom lukt eller ulempe for andre. Naboer setter generelt ikke pris på at deres leilighet blir fylt av røyk, og blir det plagsomt er det en reell og høyst gyldig klagegrunn. Røykere oppfordres til å samles ute i bakgården / felleshagen. Selv om dette er fellesareal så er det sjelden andre som oppholder seg der.

Styret vil sende en advarsel for brudd på ordensreglementet dersom en beboer klager over plagsom luft fra røyking på en annen beboers balkong.

## Kasting av gjenstander

Kasting av sneiper, aske eller andre gjenstander fra balkonger er ikke tillatt. Personer som blir tatt i å gjøre dette vil bli fakturert for opprydding.

## Grilling

All bruk av kullgrill og gassgrill er forbudt på balkongene. Det er kun bruk av elektrisk grill som er godkjent. Bak blokken finnes en grillplass som kan benyttes av alle beboere.

## Montering av utstyr

Sameiet skal holde en ensartet fasade, og det er derfor klare begrensninger i forhold til hva man kan gjøre med montering av dekorasjoner, utstyr og lignende. Kort sagt kan man si at dersom det er en synlig endring, er det ikke lov.

## Klestørk og rengjøring

Det er ikke er lov å montere tørkestativ/liner som medfører at klestørken blir hengende til allmenn beskuelse. Vi kan i denne sammenheng også nevne at det ikke er tillatt å riste klær, matter og lignende på balkongene eller vinduene.

## Balkingkasser

Det er ikke lov å ha balkongkasse hengende på utsiden av balkongen.

## Innglassing

Man kan ikke gjennomføre innglassing av egen balkong.

## Fellesbalkinger

Fellesbalkongene skal ikke være lagringsplass for personlige eiendeler. Dører til fellesbalkonger skal til enhver tid holdes lukket, og må ikke settes åpne for lufting uten tilsyn. Dette da de kan bli ødelagte av vær og vind om de blir stående oppe.

## Oppussing

Se [Regler for oppussing](/nyttig/oppussing/).
