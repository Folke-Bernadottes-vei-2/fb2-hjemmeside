# Søppel

## Generelt

Det skal under ingen omstendighet kastes søppel en annen plass på tomten til FB2 enn angitt i seksjonene under. Det skal heller IKKE settes igjen gjenstander og/eller søppel ved siden av avfallsbrønnene. Regelbrudd vil få konsekvenser - både i form av at man vil bli fakturert for rydding, vasking og bortkjøring i tillegg til at man vil få advarsler fra styret som kan føre til ytterligere konsekvenser. Se [regelbrudd](/nyttig/regelbrudd/) for mer informasjon.

## Husholdningsavfall - avfallsbrønner

_Tømmes hver uke_

Vi har to avfallsbrønner hvor man kan kaste fra seg vanlig husoldningsavfall (restavfall). Dette er de to til venstre sett fra inngangen. Det er også tydelig merket hvilke type avfall man kan kaste i brønnene.

### Hvordan bruke brønnene?

Helt enkelt ta med søppelposen din til en av brønnene og gjør følgende:

1. Bruk nøkkelbrikken din på sensoren og vri låsen til høyre.
2. Kast fra deg søppelposen i luken.
3. Vri låsen tilbake.

NB: Låsen er åpen i 30 sekunder. Hvis du bruker lengre tid må du bruke nøkkelbrikken på ny for å låse.

### Regler vedrørende grønne, lilla, og andre poser

- Matavfall skal i grønne poser: Matrester generelt, slik som skall, skrell, skrotter, teposer, tørkepapir og bein. Ikke kast planterester, hageavfall, kattesand, bleier og emballasje tilgriset av matavfall. Dette skal i restavfallet.
- Plastemballasje skal i lilla poser: Flasker (uten pant), kanner, folie, poser, sekker, begre, kopper, bokser, blomsterpotter og isopor. All plastemballasje skal være ren og tørr når den legges i posen. Ikke kast tilgriset emballasje, bestikk, leker, klær og sko av plast og andre plastprodukter, dette skal i restavfallet.
- Restavfall skal i vrengte vanlige bæreposer (helst hvite, ikke lilla eller grønn farge): Det som blir igjen etter at du har sortert det du kan. Er du i tvil om sorteringen skal du legge avfallet i posen for restavfall.

Gå til [Renovasjons- og gjenvinningsetaten](https://www.oslo.kommune.no/avfall-og-gjenvinning/) for mer informasjon om kildesortering.

## Papiravfall - avfallsbrønner

_Tømmes annenhver uke_

Dette tømmes i de to brønnene til høyre sett fra inngangen. De er også tydelig merket. For disse brønnene behøver man ikke nøkkelbrikke for å åpne luken.

I disse brønnene kan du kaste aviser, blader, julepapir, reklame, konvolutter, kopipapir, papp og kartonger for juice, melk, refill og frossenmat (fri for matrester). Det har ingen betydning om papiret er belagt med aluminiumsfolie, plast eller har plastkork. Dette skilles maskinelt.

## Glass og metallemballasje - Meny

Utenfor Menybutikken, vår nærmeste nabo, står det utplassert en container for gjennvinning av glass og metall. Kast rengjort glass og metall i disse beholderne, ikke keramikk.

## Klær - vest for Kringsjå T

Nedenfor Kringsjå T, nært fotgjengerfeltet mot stydentbyen, står en container, hvor man kan gi bort brukbare klær. Husk at det du leverer må være rent, helt og egnet for gjenbruk (klær, duker, gardiner etc).

## Annet - miljøstasjoner

Alt annet avfall, enn det som er listet opp over (som storsøppel, møbler, byggeavfall, juletrær m.m.), må leveres til en kommunal miljøstasjon. Se under, eller gå til [Renovasjons- og gjenvinningsetaten](https://www.oslo.kommune.no/avfall-og-gjenvinning/) for en full oversikt over miljøstasjoner. Du kan også [sjekke denne siden](https://tema.webatlas.no/oslo/renovasjon), for å se kart med oversikt over miljøstasjoner m.m.

### Grefsen hageavfallsmottak og minigjenbruksstasjon

Kapellveien 118, 0493 Oslo.

[Mer informasjon](https://www.oslo.kommune.no/avfall-og-gjenvinning/gjenbruksstasjoner/grefsen-hageavfallsmottak-og-minigjenbruksstasjon/).

### Haraldsrud gjenbruksstasjon

Brobekkveien 87, 0582 Oslo

[Mer informasjon](https://www.oslo.kommune.no/avfall-og-gjenvinning/gjenbruksstasjoner/haraldrud-gjenbruksstasjon/).

### Grønmo miljøstasjon

Sørliveien, 1279 Oslo

[Mer informasjon](https://www.oslo.kommune.no/avfall-og-gjenvinning/gjenbruksstasjoner/gronmo-gjenbruksstasjon/).

## Ikke kast søppel i do

Ikke bruk toalettet som søppelkasse eller utslagsvask. Det er bare avføring og toalettpapir som skal i toalettet. Våtservietter, bleier, tamponger, bind, vaskekluter m.m. skal ALDRI kastes i toalettet. Tøm heller ikke fett eller matrester i do, eller i vasken. Dette skal kastes i matavfallet. Fett skaper store problemer i avløpssystemet.
