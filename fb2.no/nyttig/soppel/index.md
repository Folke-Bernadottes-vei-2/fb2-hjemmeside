# Søppel

## Husholdningsavfall - søppelhuset

Det står utplassert containere for husoldningsavfall (restavfall) i søppelhuset vårt. Husholdningsavfall tømmes en gang per uke. Fyll opp de innerste søppeldunkene først, slik at eldre og uføre kan bruke de nærmeste hvis de ønsker det.

- Matavfall skal i grønne poser: Matrester generelt, slik som skall, skrell, skrotter, teposer, tørkepapir og bein. Ikke kast planterester, hageavfall, kattesand, bleier og emballasje tilgriset av matavfall. Dette skal i restavfallet.
- Plastemballasje skal i blå poser: Flasker (uten pant), kanner, folie, poser, sekker, begre, kopper, bokser, blomsterpotter og isopor. All plastemballasje skal være ren og tørr når den legges i posen. Ikke kast tilgriset emballasje, bestikk, leker, klær og sko av plast og andre plastprodukter, dette skal i restavfallet.
- Restavfall skal i vrengte vanlige bæreposer (helst hvite, ikke blå eller grønn farge): Det som blir igjen etter at du har sortert det du kan. Er du i tvil om sorteringen, skal du legge avfallet i posen for restavfall eller ringe RENs kundeservice tlf 02180 for mer informasjon.

Gå til [Renovasjonsetaten](http://www.renovasjonsetaten.oslo.kommune.no/kildesortering_av_matavfall_og_plastemballasje/) for mer informasjon om kildesortering.

## Papiravfall - søppelhuset

Aviser, blader og annet papir: Det står utplassert containere for papiravfall i søppelhuset vårt. Papircontainerene tømmes annenhver uke. Her kan du kaste aviser, blader, julepapir, reklame, konvolutter, kopipapir, papp og kartonger for juice, melk, refill og frossenmat (fri for matrester). Det har ingen betydning om papiret er belagt med aluminiumsfolie, plast eller har plastkork. Dette skilles maskinelt.

Det er forbudt å kaste noe annet enn papir- og husholdningssøppel i containerene. Det er også forbudt å sette gjenstander og/eller sette søppel utenfor containerene. Det er et problem at noen beboere til stadighet gjør dette, og personer som blir tatt i å bryte disse reglene vil bli fakturert for rydding, vasking og bortkjøring. Se [regelbrudd](/nyttig/regelbrudd/) for mer informasjon.

## Glass og metallemballasje - Meny

Utenfor Menybutikken, vår nærmeste nabo, står det utplassert en container for gjennvinning av glass og metall. Kast rengjort glass og metall i disse beholderne, ikke keramikk.

## Klær - vest for Kringsjå T

Nedenfor Kringsjå T, nært fotgjengerfeltet mot stydentbyen, står en container, hvor man kan gi bort brukbare klær. Husk at det du leverer må være rent, helt og egnet for gjenbruk (klær, duker, gardiner etc).

## Annet - miljøstasjoner

Alt annet avfall, enn det som er listet opp over (som storsøppel, møbler, byggeavfall, juletrær m.m.), må leveres til en kommunal miljøstasjon. Se under, eller [gå til renovasjonsetaten](https://www.renovasjonsetaten.oslo.kommune.no/leveringssteder_betingelser_for_avfall/miljostasjoner/) for en full oversikt over miljøstasjoner. Du kan også [sjekke denne siden](https://tema.webatlas.no/oslo/renovasjon), for å se kart med oversikt over miljøstasjoner m.m.

## Grefsen hageavfallsmottak og minigjenbruksstasjon

Kapellveien 118, 0493 Oslo.

[Mer informasjon](https://www.oslo.kommune.no/avfall-og-gjenvinning/gjenbruksstasjoner/grefsen-hageavfallsmottak-og-minigjenbruksstasjon/).

## Haraldsrud gjenbruksstasjon

Brobekkveien 87, 0582 Oslo

[Mer informasjon](https://www.oslo.kommune.no/avfall-og-gjenvinning/gjenbruksstasjoner/haraldrud-gjenbruksstasjon/).

## Grønmo miljøstasjon

Sørliveien, 1279 Oslo

[Mer informasjon](https://www.oslo.kommune.no/avfall-og-gjenvinning/gjenbruksstasjoner/gronmo-gjenbruksstasjon/).

## Ikke kast søppel i do

Ikke bruk toalettet som søppelkasse eller utslagsvask. Det er bare avføring og toalettpapir som skal i toalettet. Våtservietter, bleier, tamponger, bind, vaskekluter m.m. skal ALDRI kastes i toalettet. Tøm heller ikke fett eller matrester i do, eller i vasken. Dette skal kastes i matavfallet. Fett skaper store problemer i avløpssystemet.
