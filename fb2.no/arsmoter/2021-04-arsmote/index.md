Ordinært sameiemøte 20. april 2021
==================================

Den **20. april 2021** vil det ordinære årsmøtet holdes på Zoom. Møterommet åpnes klokken **18:00**, og selve møtet starter **18:30**. Dersom du ikke er vant med å bruke zoom, kan det være lurt å møte opp tidlig, i tilfelle du ikke kommer inn på første forsøk.

Det vil også være mulig å delta på møtet over telefon.

Alle detaljer om hvordan man kommer seg inn i møtet, vil finnes i innkallingen som legges ut her, og i epost som sendes ut til alle sameierne. I tillegg vil det legges ut direkte-lenker på denne siden kort tid før møtet starter. (Grunnen til at vi venter med dette, er at vi ikke vil at søkemotorer skal fange opp dette for langt i forveien. Det kan nemlig føre til uønskede gjester i møtet.)

Innkallingen til møtet vil sendes ut rundt den 7. april, avhengig av hvor lang tid det tar for styret å sette sammen innkallingen med alle vedlegg.

Alle dokumenter for sameiemøtet vil bli gjort tilgjengelig her. Gi beskjed om du trenger en utskrift av dokumentene.
